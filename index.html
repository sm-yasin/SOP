<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>SOP</title>
    <link rel="stylesheet" href="style.css">

</head>
<body>
<div>
    <span>به نام خدا</span>
    <span>انگيزه نامه</span>
    <span>سید محمد میرغفاری هستم. دانشجوی ترم آخر لیسانس مهندسی کامپیوتر در دانشگاه پیام نور.</span>
    <span>از دوره دبستان در دوره‌های ICDL شرکت کردم و در دوران راهنمایی و دبیرستان به دلیل علاقه به کامپیوتر به صورت تجربی، کار با نرم‌افزارهایی مانند Photoshop ، Edius ، Dreamweaver و ... را آموختم.</span>
    <span>اما برای نوشتن انگیزه‌نامه ترجیح می‌دهم به بیان عللی که منجر به انگیزه‌ای برای من جهت ادامه تحصیل شد، بپردازم.</span>
    <span>علی‌رغم نظریه‌ای که اعتقاد دارد باید گذشته را پشت سر گذاشت و به آینده نگریست، من به این نتیجه رسیده‌ام که بدون گذشته، آینده‌ای شکل نخواهد گرفت! اگر گذشته و اشتباهات من در طی مسیر تحصیل نبود، انگیزه فعلی برای برای ادامه تحصیل و همچنین شرکت در آزمون کارشناسی ارشد ایجاد نمی‌شد.</span>
    <span>دانش‌آموزان از زمان انتخاب رشته با دو نگرش روبرو می‌شوند! نگرش اول، تحصیل در رشته مورد علاقه. و نگرش دوم تحصیل در رشته‌ای که منجر به درآمد بهتری می‌شود. اگرچه من نگرش اول را در انتخاب مهندسی IT انتخاب کردم، اما در ادامه تمرکزم بر روی کار بیشتر شد و از همان سال اول دانشگاه مشغول به کار شدم و در ادامه منجر به فعالیت تمام وقت در یک شرکت بازرگانی شد.</span>
    <span>مادامی که کارم با رشته تحصیلی‌ام هم‌راستا نبود، انگیزه‌ای برای تحصیل بهتر و مفیدتر در من وجود نداشت. و علی‌رغم علاقه به ادامه تحصیل، به دلیل عدم پیگیری دروس در دوره کارشناسی و اتمام سنوات مجاز تحصیلی ناچار به معرفی خود جهت اعزام به خدمت سربازی شدم، تا موانع ادامه تحصیل مرتفع گردد.</span>
    <span>بعد از دوره آموزشی که در تابستان 97 طی کردم، مهرماه نسبت به پذیرش در دانشگاه پیام نور اقدام کردم و تا سال 98 که پایان خدمت فرا برسد، هم سرباز بودم، هم دانشجو و هم شاغل! پس از فراغت از خدمت سربازی باز هم به فعالیت در شرکت بازرگانی مشغول شدم! و هدفم از اتمام دوره کارشناسی صرفا دریافت مدرک بود. شاید مهمترین بخش عرایض اینجانب این قسمت باشد:</span>
    <span>پس از اشتغال به کار مجدد، تجربه سال‌های گذشته و همچنین کم‌رنگ شدن علاقه جهت فعالیت در فیلد کاری مذکور، به این نتیجه رسیدم: "کار کردن در حوزه‌ای که مورد علاقه‌ام نیست، جز عذاب‌آور کردن زندگی حاصل دیگری در پی نخواهد داشت. و هیچ ادله‌ای اعم از نبودن شغل و خرابی بازار کسب و کار ، توجیه مناسبی برای آن نیست!"</span>
    <span>بنابراین تصمیم گرفتم به طور جدی در رشته مورد علاقه‌ام تحصیل کنم، در آزمون کارشناسی ارشد شرکت کنم و در کنار این عوامل به یادگیری مهارت‌های لازم جهت فعالیت در این حوزه بپردازم.</span>
    <span>با سپاس از استاد رضوی که بستری ایجاد نموده‌اند که باعث یادآوری این اهداف می‌گردد.</span>

</div>
</body>
</html>
